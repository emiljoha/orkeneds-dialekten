<html>
 <head>
  <meta content="sv" http-equiv="Content-Language"/>
  <meta content="text/html; charset=utf-8" http-equiv="Content-Type"/>
  <title>
   Om Ester Persson
  </title>
 </head>
 <body bgcolor="#CCFF99">
  <p>
   <img alt="Örkeneds-Dialekten" border="0" src="\dialekt\bilder\_0logo.gif"/>
  </p>
  <hr size="1" width="100%"/>
  <table align="center" border="0" width="70%">
   <br/>
   <img alt="Om Ester Persson" border="0" src="\dialekt\bilder\_9om4t.gif"/>
   <br/>
   Det mesta av underlaget till databasen över Örkenedsdialekten, är hämtat från en sammanställning, som framlidna Ester Persson gjorde någon gång under 1930-talet.
   <br/>
   Hon föddes 1892 på en gård i utkanten av Lönsboda. Tidigt väcktes hennes intresse för hembygden. Redan 1908 tog hon anställning i en butik i Vilshult och kom senare till Kyrkhult. Inte förrän 1973 flyttade hon hem till Lönsboda.
   <br/>
   Under hela sitt verksamma liv höll hon inte bara kontakten med sin hembygd, utan gjorde även en omfattande dokumentation om den. Inte minst hennes dokumentation av Örkenedsdialekten var värdefull. Den omfattade omkring 6.000 ord och uttryck.
   <br/>
   Tack vare att hon började den dokumentationen redan under 1930-talet, har många ålderdomliga ord och uttryck kommit med, som idag inte används och kanske helt skulle ha fallit i glömska.
Ester Persson dog i Lönsboda 1984 och efterlämnade inte enbart ordlistorna, utan även ett mycket stort material om hembygden och resultatet av ett gediget släktforskararbete.
   <br/>
   <br/>
  </table>
  <hr size="1" width="100%"/>
  <font size="1">
   <i>
    © Alice Robertsson och Sven Hellgren, Lönsboda.
    <br/>
    (2007-12-14)
   </i>
  </font>
 </body>
</html>