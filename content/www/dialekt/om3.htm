<html>
 <head>
  <meta content="sv" http-equiv="Content-Language"/>
  <meta content="text/html; charset=utf-8" http-equiv="Content-Type"/>
  <title>
   Om Alice Robertsson
  </title>
 </head>
 <body bgcolor="#CCFF99">
  <p>
   <img alt="Örkeneds-Dialekten" border="0" src="\dialekt\bilder\_0logo.gif"/>
  </p>
  <hr size="1" width="100%"/>
  <table align="center" border="0" width="70%">
   <br/>
   <img alt="Om Alice Robertsson" border="0" src="\dialekt\bilder\_9om3t.gif"/>
   <br/>
   Redan tidigt vaknade Alice Robertssons intresse för hembygdsrörelsen och hembygdens dialekt.
   <img align="right" border="1" hspace="8" src="\dialekt\bilder\_9omimg3.jpg" vspace="4"/>
   Fadern Olof Jönsson och morbrodern Nils Björnsson arbetade båda aktivt för att bevara dialekten. Historier på bygdemål finns även nedtecknade och bevarade från den studiecirkel fadern höll i.
Alice Robertsson föddes 1922 på en gård i byn Gisslaboda utanför Lönsboda. Hon har varit med i styrelsen för Örkeneds Hembygdsförening, som hennes far varit med om att starta. År 2002 avgick hon, efter att ha varit föreningens sekreterare under många år.
   <br/>
   I mitten av 1990-talet började hon skriva av och komplettera Ester Perssons ordlista. Eftersom uttalet är mycket speciellt, med rikligt av diftonger, beslöt hon sig för att läsa in hela ordlistan på band. Detta skedde vintern 1995. Då läste hon in de mer än 6.200 orden, med förklaring på rikssvenska.
   <br/>
   När alla dialektorden och uttrycken matats in på data och alla de inlästa orden digitaliserats, vidtog ett stort kontrollarbete, där ordlistan ånyo fick bearbetas och kompletteras för sitt nya ändamål. Med sin klara minnesbild av hur dialekten användes förr, har Alice Robertsson här kunnat arbeta med stor kunskap.
   <br/>
   <br/>
   <b>
    Petripriset 2005
   </b>
   <br/>
   Alice Robertsson tilldelades 2005 Landshövding Bengt Petris pris för framstående insatser för hembygdsvården i f.d. Kristianstads län. Detta för hennes ovanliga insats för den gamla Örkenedsdialekten, med bl.a. inläsningen av de över 6.000 dialektorden på band.
   <br/>
   <br/>
  </table>
  <hr size="1" width="100%"/>
  <font size="1">
   <i>
    © Alice Robertsson och Sven Hellgren, Lönsboda.
    <br/>
    (2008-01-05)
   </i>
  </font>
 </body>
</html>