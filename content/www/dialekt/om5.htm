<html>
 <head>
  <meta content="sv" http-equiv="Content-Language"/>
  <meta content="text/html; charset=utf-8" http-equiv="Content-Type"/>
  <title>
   Om Projektet
  </title>
 </head>
 <body bgcolor="#CCFF99">
  <p>
   <img alt="Örkeneds-Dialekten" border="0" src="\dialekt\bilder\_0logo.gif"/>
  </p>
  <hr size="1" width="100%"/>
  <table align="center" border="0" width="70%">
   <br/>
   <img alt="Om projektet" border="0" src="\dialekt\bilder\_9om5t.gif"/>
   <br/>
   <img align="left" border="0" hspace="8" src="\dialekt\bilder\_9omimg5.gif" vspace="3"/>
   Idén att göra en digital ordbok väcktes sommaren 2001, just med anledning av att Alice Robertsson läst in nästan 6.300 dialektord och uttryck på band. Orden och uttrycken kom från listor, som hembygdsvännen Ester Persson skrivit. Själva inläsningen gjorde Alice Robertsson redan 1995 och arbetet med att bearbeta listorna, hade pågått lång tid dessförinnan.
   <br/>
   Med det materialet som grund, påbörjades hösten 2001 arbetet att skapa en databas av listorna, samt att digitalisera dialektorden från banden. Under tiden startade också en första genomgång av databasen.
   <br/>
   <br/>
   Sensommaren 2002 kom sedan den stora genomgången av samtliga drygt 6.300 ord och uttryck, samt de därtill kopplade ljudfilerna. Det arbetet avslutades senhösten 2003, fanns det omkring 6.400 ord och uttryck i databasen. Uppskattningsvis hade omkring 3.000 arbetstimmar lagts ned vid det laget. Men betydligt fler skulle det bli.
   <br/>
   En del ord behövde även kompletteras med bilder. Föremål fotograferades på olika ställen, men ytterligare kompletteringar behövdes. Eftersom enbart ordlistan inte säger allt om örkenedsdialekten, läste Alice Robertsson även in dikter på mål och några textstycken. Även ett par andra örkenedsbor har fått ge röst åt dialekten och finns nu med på skivan.
   <br/>
   <br/>
   Ett omfattande arbete med systemering och programmering har skett, där arbetet med skivan tyvärr fått konkurrera med andra uppdrag och därför tagit lång tid att färdigställa.
   <br/>
   <br/>
   Urvalet speglar första hälften av 1900-talet, men även äldre och yngre ord har fått komma med. Samtliga ord och uttryck visas med sin rikssvenska motsvarighet och i vissa fall även med förklaringar. De illustreras även alla med en ljudinspelning. I några fall illustreras enstaka ord med en bild.
   <br/>
   <br/>
   <img align="right" border="0" hspace="8" src="\dialekt\bilder\_9omimg6.gif" vspace="3"/>
   Inläggningen av alla ord och ljud i databasen har på ett förtjänstfullt sätt utförts av Elisabeth Eliasson. Att få in alla dialektord, med svensk översättning, och alla ljudfilerna i databasen, var ett halvt års arbete.
  </table>
  <hr size="1" width="100%"/>
  <font size="1">
   <i>
    © Alice Robertsson och Sven Hellgren, Lönsboda.
    <br/>
    (2008-01-05)
   </i>
  </font>
 </body>
</html>